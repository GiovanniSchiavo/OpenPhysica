---
sidebar_position: 4
sidebar_label: 'Tubo di flusso e campo solenoidale'
---

# Tubo di flusso e campo solenoidale

## Definizione (Tubo di flusso)

Si definisce ___tubo di flusso___ tutte le linee di forza di un campo vettoriale che passano attraverso i punti di una
qualsiasi curva chiusa.

Questa definizione è identica a quella data nel corso di meccanica riguardo al campo di velocità delle molecole di un fluido. Possiamo estendere
questa definizione a tutti i campi vettoriali.

E facile accorgersi che il flusso del campo calcolato attraverso la superficie
di un qualunque tubo di flusso è sempre nulla, poichè il campo è diretto
parallelamente alle linee di forza, e quindi parallelamente alle pareti del
tubo.

Se un campo vettoriale ha la caratteristica di avere divergenza nulla
$(\vec{\nabla} \cdot \vec{v}=0)$ il flusso lungo qualunque superficie chiusa sarà zero. Scegliamo
ora la superficie del tubo di flusso e chiudiamola da due superfici tagliate in due punti diversi. Comunque prendiamo queste superfici il flusso
del campo attraverso queste superfici deve essere l'una l'opposto dell'altra,
poichè la loro somma (e quella della superficie del tubo) deve annullarsi.
Pertanto tante linee di forza entreranno quante ne usciranno, non creando
accumulazioni all'interno.
Un campo dotato di questa proprietà viene detto ___Solenoidale___.
 
## Definizione (campo solenoidale)

Un campo vettoriale si dice ___solenoidale___
quando la divergenza è nulla in ogni punto, ossia il flusso calcolato lungo
qualunque superficie chiusa è nullo.

Si nota immediatamente l'analogia con i campi conservativi.
